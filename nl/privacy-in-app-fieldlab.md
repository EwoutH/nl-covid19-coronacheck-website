---
layout: in-app-content
lang: nl
title: Privacyverklaring CoronaCheck Fieldlab
redirect_from: /privacy-in-app-fieldlab
---
## Over CoronaCheck

CoronaCheck (app) is alleen bedoeld voor Covid-19 bestrijding en is een technisch hulpmiddel dat helpt bij het genereren en tonen van een digitaal bewijs dat u recent negatief bent getest op het COVID-19 virus. Het testbewijs is een bewijs dat iemand negatief is getest en dat tijdelijk geldig is. Dit bewijs kan worden gebruikt om toegang te geven tot specifieke evenementen en locaties. Het testbewijs maakt het (in combinatie met andere risicobeperkende maatregelen) mogelijk om daar waar verlichting van de lockdown mogelijk is, dit ook te doen.

### 1. Hoe werkt CoronaCheck?

Met de CoronaCheck app kunnen personen kunnen laten zien dat zij beschikken over een (digitaal) geldig negatief testbewijs. CoronaCheck bestaat uit de volgende componenten:

- De CoronaCheck app (app 1) – dit is de app die de persoon gebruikt om een testbewijs te genereren en presenteren.
- De CoronaCheck Scanner app (app 2) – dit is de app die een controleur aan de deur gebruikt en die het getoonde testbewijs controleert op geldigheid.
- De infrastructuur waarop de CoronaCheck app code draait en waarvandaan bijvoorbeeld de updates worden verstrekt.

Het downloaden en het gebruik van CoronaCheck is en blijft vrijwillig. Het is uw eigen keuze om een evenement te bezoeken, waarvoor de organisator u verzoekt om een digitaal testbewijs te overhandigen. Tijdens de installatie van deze app wordt u gevraagd toestemming te geven om uw gegevens te verwerken. Bezoekers van de Fieldlab evenementen op 20 en 21 maart 2021 melden zich aan op de website www.coronacheck.nl/fieldlab en worden daar gevraagd in te stemmen met ons privacy beleid. 

### 2. Welke gegevens worden verwerkt? 

In het kader van de app worden de volgende gegevens verwerkt:

Testresultaat – Het testresultaat dat CoronaCheck ophaalt bij het teststation bevat gegevens over de test: of het wel of geen negatieve test is, datum / tijdstip afname test, het type test (PCR, Antigeen, …), het teststation en een unieke identifier. Deze unieke identifier wordt door het teststation verstrekt en is niet gerelateerd aan een persoon, we weten dus niet wie dit is. Deze identifier gebruiken we als controlemiddel om vast te stellen dat het testresultaat maar op één telefoon is gedownload.

Geboortedatum – Bij de installatie van de app vragen we u om uw geboortedatum in te voeren. De geboortedatum wordt gebruikt om te kunnen controleren dat u het juiste testresultaat heeft ontvangen.

Testbewijs – Het testbewijs bevat een deel van de gegevens die in het testresultaat zijn opgenomen: het type test (PCR, Antigeen, …) en datum / tijdstip afname test, afgerond op hele uren.

Digitale handtekening – deze wordt geplaatst om zeker te weten dat het testbewijs niet kan worden aangepast. Deze handtekening is een soort echtheidsbewijs, waarmee u ‘bewijst’ u dat het digitale testbewijs klopt.

Ook het IP-adres wordt gebruikt. Dit is inherent aan het gebruik van internet en IP-technologie en is nodig om technisch gezien een verbinding op te bouwen tussen de server van het teststation en uw telefoon. Het IP-adres wordt enkel verwerkt voor beheers- en beveiligingsdoeleinden. CoronaCheck verwijdert het IP-adres bij ontvangst en ziet dit niet.

In de CoronaCheck Scanner (app 2) wordt het testbewijs gescand. Daarbij wordt getoond of de drager ervan beschikt over een negatief testbewijs dat nog geldig is. 

Tenslotte wordt toestelinformatie verwerkt (de geïnstalleerde versie van de CoronaCheck app en het besturingssysteem van uw mobiele telefoon). Dit wordt vastgelegd om problemen en installatiemogelijkheden te kunnen onderzoeken en gebruikers hierover te informeren.

Voor al deze gegevens geldt dat deze worden alleen gebruikt in het kader van Covid-19 bestrijding.

Als u zich aanmeldt via www.coronacheck.nl/fieldlab, geven wij uw emailadres door aan Apple of  Google (afhankelijk van uw device), zodat wij u kunnen uitnodigen voor het downloaden van de CoronaCheck app en / of de CoronaCheck Scanner app. Wij gebruiken uw emailadres alleen voor relevante communicatie rondom het evenement (tot uiterlijk 4 weken na het event).

### 3. Wie is de opdrachtgever voor CoronaCheck?

De Minister van Volksgezondheid, Welzijn en Sport is opdrachtgever voor CoronaCheck.

### 4. Statische informatie

De met de app verzamelde gegevens worden uitsluitend gebruikt voor de in deze privacyverklaring genoemde doeleinden. Er wordt geen statistische informatie gegenereerd.

### 5. Wie heeft toegang tot de gegevens?

De gegevens worden aan niemand verstrekt. Het testbewijs is bedoeld voor een scan door een controleur tot een vaste tijd nadat de test is afgenomen.

### 6. Hoe lang worden gegevens bewaard?

Binnen CoronaCheck worden gegevens als volgt bewaard:

- De persoon kan via CoronaCheck een testbewijs genereren. Het testbewijs is een maximaal aantal uren geldig (gemeten na het tijdstip waarop de test is afgenomen). Nadat het testbewijs zijn geldigheid heeft verloren, wordt het testbewijs automatisch verwijderd.
- Een testbewijs is een afgeleide van het testresultaat. Het testresultaat wordt na 48 uur verwijderd, als u de app gebruikt. Als de 48 uur zijn verstreken, maar u de app niet gebruikt, wordt het testresultaat verwijderd, zodra u de app weer opent.
- In de CoronaCheck Scanner (app 2) worden geen gegevens opgeslagen.

Als u zich aanmeldt via [www.coronacheck.nl/fieldlab](http://www.coronacheck.nl/fieldlab) vult u uw emailadres in zodat wij u kunnen uitnodigen. Wij slaan dit emailadres op en verwijderen dit na uiterlijk 4 weken. Dit geeft ons de gelegenheid om u kort na het evenement nog te kunnen benaderen, indien dit nodig zou zijn. 

### 7. Welke permissies heeft de app nodig?

De CoronaCheck Scanner app (app 2) heeft permissie nodig voor het cameragebruik van de telefoon. Deze permissie is nodig om het testbewijs, in de vorm van een QR-code, uit de CoronaCheck app (app 1) te scannen. Deze permissie is optioneel. Zonder permissie kan de gebruiker de app wel installeren, maar niet gebruiken om een het testbewijs, in de vorm van een QR-code te scannen.

### 8. Klachten over gebruik van uw gegevens

De privacy wetgeving geeft u mogelijkheden om over uw eigen gegevens te beschikken, zoals recht op inzage, correctie en verwijdering. Bij installatie van de app vragen we uw geboortedatum. Deze wordt gebruikt om later bij een testresultaat te controleren of deze geboortedatum overeenkomt. Om deze reden kunt u deze achteraf niet aanpassen. Als u een testbewijs genereert, ziet u bij de QR-code welke geboortedatum u heeft ingevoegd. 

Als u niet langer CoronaCheck wilt gebruiken, worden ook al uw gegevens verwijderd.

U hebt altijd het recht een klacht over de verwerking van uw persoonsgegevens in te dienen bij de Autoriteit Persoonsgegevens of bij de rechter. Meer informatie daarover vindt u op [de website van de Autoriteit Persoonsgegevens](https://autoriteitpersoonsgegevens.nl/nl/zelf-doen/gebruik-uw-privacyrechten/klacht-melden-bij-de-ap). 

Vragen of klachten over het gebruik van CoronaCheck kunt u stellen aan [helpdesk@coronacheck.nl](mailto:helpdesk@coronacheck.nl). 

### 9. Beveiliging van uw persoonsgegevens

De Minister van Volksgezondheid, Welzijn en Sport neemt de bescherming van uw gegevens serieus en neemt passende maatregelen om misbruik, verlies, onbevoegde toegang, ongewenste openbaarmaking en ongeoorloofde wijziging tegen te gaan.

### 10. Wijziging privacyverklaring

Deze privacyverklaring kan worden gewijzigd. In dat geval zullen wij de gewijzigde privacyverklaring op onze  website publiceren, waarna deze privacyverklaring direct van kracht is. Laatste update: 9 maart 2021.
