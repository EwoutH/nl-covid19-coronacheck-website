---
layout: content-pilot
lang: nl
showBreadCrumbs: true
showContact: true
showFAQ: true
device: iphone
title: Help met het ontwikkelen van CoronaCheck
published: false
redirect_from: /fieldlab
---
Als er in de toekomst op grotere schaal evenementen zoals die van Fieldlab georganiseerd gaan worden, is er een makkelijke en veilige manier nodig om te laten zien dat je recent negatief bent getest op corona. Daarom ontwikkelt het ministerie van Volksgezondheid, Welzijn en Sport de CoronaCheck-app.

CoronaCheck is voor het eerst te gebruiken tijdens de Fieldlab-evenementen van 20 en 21 maart in Biddinghuizen. Daar testen we samen of het werkt. En leren we hoe CoronaCheck verder verbeterd kan worden. 

De CoronaCheck-app is alleen op uitnodiging beschikbaar. Dat gaat via een speciale testomgeving. De app is namelijk nog niet beschikbaar via de Apple App Store en de Google Play Store. Nadat je je e-mailadres hebt ingevuld krijg je een uitnodiging en instructies om de app te downloaden.

Wanneer je testresultaat binnen is, krijg je een e-mail en een sms van de testaanbieder Saltro. In de sms vind je een unieke code. Met die code haal je jouw negatieve testresultaat op in de app en maak je een persoonlijke QR-code. Dat is jouw testbewijs. Deze QR-code wordt gescand voor toegang tot het evenement.

Maak je gebruik van de CoronaCheck-app? Neem dan ook de testuitslag mee. Deze heb je gekregen van de testaanbieder Saltro.

Bedankt voor je deelname en heel veel plezier in Biddinghuizen!

- [Installeer CoronaCheck op een iPhone](/nl/fieldlab-ios)
- [Installeer CoronaCheck op Android](/nl/fieldlab-android)
- [Bekijk de meestgestelde vragen](/faq)
