---
layout: content-pilot
lang: nl
showBreadCrumbs: true
showContact: true
showFAQ: false
device: iphone
title: Help met het ontwikkelen van CoronaCheck
published: true
redirect_from: /fieldlab-ios
---
Als er in de toekomst op grotere schaal evenementen zoals die van Fieldlab georganiseerd gaan worden, is er een makkelijke en veilige manier nodig om te laten zien dat je recent negatief bent getest op corona. Daarom ontwikkelt het Ministerie van Volksgezondheid, Welzijn en Sport de CoronaCheck app.

CoronaCheck is voor het eerst te gebruiken tijdens de Fieldlab-evenementen van 20 en 21 maart in Biddinghuizen. Daar testen we samen of het werkt. En leren we hoe CoronaCheck verder verbeterd kan worden. 

De CoronaCheck-app is alleen op uitnodiging beschikbaar. Dat gaat via een speciale testomgeving. De app is namelijk nog niet beschikbaar via de Apple App Store en de Google Play Store. **Het is op dit moment niet mogelijk om de app te downloaden. Je ontvangt meer informatie over het downloaden van CoronaCheck op 18 of 19 maart via de Close-app.**

Wanneer je testresultaat binnen is, krijg je een e-mail en een sms van de testaanbieder Saltro. In de sms vind je een unieke code. Met die code haal je jouw negatieve testresultaat (geen corona) op in de app en maak je een persoonlijke QR-code. Dat is jouw testbewijs. Deze QR-code wordt gescand voor toegang tot het evenement.

Maak je gebruik van de CoronaCheck-app? Neem dan ook de testuitslag mee. Deze heb je gekregen van de testaanbieder Saltro.

Bedankt voor je deelname en heel veel plezier in Biddinghuizen!

## Meld je aan

{% include signup-form.html %}

## Downloaden CoronaCheck op iOS
De app is momenteel nog niet te downloaden vanuit de Apple App store. Daarom doen we dit met behulp van TestFlight. Dit is een online dienst waarmee je de app kunt testen voordat deze in de App store verschijnt.

### Stap 1: TestFlight-app installeren 
Voordat je de app kunt testen moet je eerst de TestFlight-app downloaden uit de App store:

1. <a href="https://www.iculture.nl/app/899247664/8" rel="noreferrer noopener" target="_blank">Download de TestFlight-app</a>
2. Open de app en ga akkoord met de voorwaarden
3. Log in met het Apple ID waarmee je de apps wilt gaan testen

![img](/img/fieldlab-appinstallatie.png)

### Stap 2: CoronaCheck downloaden via link uit mail
Indien je het formulier hierboven hebt ingevuld zul je een email ontvangen met daarin een link zodat je de app kunt downloaden:

1. Kijk in mail voor de uitnodiging (“Rijksoverheid has invited you to test CoronaCheck”) 
2. Open de mail op je iPhone en klik op de link “View in TestFlight”
3. Je wordt nu doorgestuurd naar de TestFlight-app, waar de app in jouw lijstje komt te staan. Tik op de knop "Installeer" om de betreffende app te installeren
4. TestFlight zal de app installeren en na afloop kun je op de knop "Open" tikken

### Stap 3: Open de CoronaCheck app
Nadat je via Testflight de CoronaCheck app hebt gedownload kun je de app openen.

[Bekijk de meestgestelde vragen](/faq)
