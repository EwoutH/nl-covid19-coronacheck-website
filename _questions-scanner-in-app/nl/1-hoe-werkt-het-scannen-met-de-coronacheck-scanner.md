---
layout: in-app-question
index: 1
set: 1
title: Hoe werkt het scannen met de CoronaCheck Scanner?
lang: nl
categories:
- nl
- faq
showBreadCrumbs: true
showContact: true
---
1. Houd afstand

Vraag de bezoeker de QR-code te laten zien. De QR-code kan veilig op afstand uitgelezen worden. De telefoons hoeven elkaar dus niet te raken. 

2. Scan de QR-code

Richt de camera van jouw telefoon op de QR-code van de bezoeker. Pakt je telefoon de QR-code niet? Vraag de bezoeker de helderheid van zijn of haar telefoonscherm te verhogen en probeer het opnieuw.

3. Groen scherm = toegang

Groen scherm? De bezoeker heeft een geldig negatief testresultaat en mag naar binnen. 

4. Rood scherm = geen toegang

Rood scherm? De QR-code van de bezoeker is niet geldig. De bezoeker kan geen toegang krijgen. Bij een rood scherm mag de bezoeker nooit binnengelaten worden. Dit brengt andere bezoekers in gevaar.

Een rood scherm betekent niet dat de bezoeker corona heeft. Het betekent alleen dat er geen bewijs van een recent negatieve coronatest is.

- Controleer of de bezoeker de QR-code vanuit de CoronaCheck app laat zien. Een schermafbeelding of kopie van een QR-code geeft altijd een rood scherm.
- Is de bezoeker wel negatief op corona getest in de afgelopen 48 uur? Dan kan er van dat testresultaat een bewijs gemaakt worden in de CoronaCheck app.
- Heeft de bezoeker geen test gedaan? Stuur hem of haar naar de snelteststraat aanwezig bij het Fieldlab experiment om een sneltest te laten doen. 
